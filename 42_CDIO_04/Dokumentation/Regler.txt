Kort oversigt over spillet.
Formålet med spillet er at købe, udleje eller sælge ejendomme så fordelagtigt, at man
bliver den rigeste spiller og eventuelt eneste matador.
Man begynder ved Start og flytter brikkerne venstre om ifølge terningekast. Når en
spillers brik ender på et felt, der ikke allerede ejes af nogen, kan han købe det af
banken og indkassere leje af modstanderne, der standser dér.
Lejesummen forøges betydeligt ved opførelse af huse og hoteller.
For at skaffe flere penge kan man pantsætte grunde til banken.
Felterne "Prøv lykken" giver ret til at trække et kort, hvis ordre derefter må følges.
Somme tider kommer en spiller i fængsel.
Spillet er fuldt af spekulation og spænding, og auktionsholderen kan ofte bidrage til
at forøge denne.

______________________________________________________________________________________________
REGLER

Matador kan spilles af 3 til 6 personer, der hver får 30.000,- kr.
Banken beholder resten af pengene samt skøderne og de 32 grønne huse og 12 røde
hoteller, gennem banken foregår alle spillets ud- og indbetalinger undtagen leje, der
betales til ejeren, og handel med skøder og løsladelseskort blandt spillerne indbyrdes.

______________________________________________________________________________________________
Spillet.

Første spiller kaster de to terninger og flytter sin
brik så mange felter frem, som øjnene viser.
Når spilleren har benyttet retten, eller opfyldt pligten, som feltet angiver, går turen
videre til næste spiller. 
Hver gang man kommer til, eller passerer "Start", modtager man 4.000 kr. fra banken.
Standser man på et felt "Prøv lykken", får man et lykkekort og retter sig efter ordren på dette.
Standser man efter et terningekast eller ifølge ordren på et af lykkekortene på en
grund eller en virksomhed, der ikke ejes af nogen, kan man købe denne af banken for
den pris, der står på feltet, og man får udleveret skødet, der lægges med forsiden
opad. Efter de takster, der står på skødet, kan man nu kræve leje af de spillere, der
standser på ens grund.
Standser man på feltet "De sættes i fængsel", skal man gå direkte i fængsel og får
altså ikke 4.000 kroner, selv om man passerer "Start". Standser man i fængsel, er
man imidlertid blot på besøg og fortsætter næste gang uden straf.

______________________________________________________________________________________________
Indkomstskatten.

Denne har man lov til at betale med 4.000 kr. Men man kan også betale 10 % af sine
værdier: Kontanter, bygninger og den trykte pris for grunde og virksomheder (også pantsatte).
Men Spilleren skal vælge betalingsmåden, inden han tæller sine værdier sammen.

______________________________________________________________________________________________
Ekstra kast.

Får man, hvis man kaster 2 af samme slags (f. eks. 2 femmere), og man retter sig
både efter forskrifterne for det felt, man kommer til efter første kast, og efter
ekstrakastet.
Kaster man 3 gange i træk 2 af samme slags, må man ikke flytte tredie gang, men skal
gå direkte i fængsel.

______________________________________________________________________________________________
Parkering.

Parkeringsfeltet er et fristed til man skal kaste igen. 
Alle penge som betales i skat, fra kort og skattefelterne, kommer og på pakeringsfeltet, og lander en spiller der, får han de penge som der er.

______________________________________________________________________________________________
Fængsel.

Ud af fængsel kommer man:
1) Ved at betale en bøde på 1.000 kroner, inden man kaster.
2) Ved at benytte et af løsladelseskortene fra lykkekortene.
3)Ved at kaste 2 af samme slags; man flytter da straks det antal pladser, øjnene 
viser, og har alligevel ekstrakast.
Man kan ikke blive i fængsel mere end tre omgange. Får man ikke to af samme slags,
når man kaster tredie gang, må man betale bøden, 1.000 kroner, og flytte, som øjnene
viser.
Den fængslede har ret til at købe grunde osv.
Indbyrdes handel med ubebyggede grunde etc. er spillerne tilladt til den pris, de kan
blive enige om. Banken til den pris, der står på skødeme.
N.B.! Har man bygget, skal man sælge bygningerne tilbage til banken, inden man kan
afhænde nogen grund i den pågældende gruppe.

______________________________________________________________________________________________
Pantsætning.

På en pantsat ejendom kan der ikke kræves leje.
Man kan kun pantsætte sine ubebyggede grunde etc. til banken for det beløb, der
står påtrykt bagsiden af skøderne. Har man bygninger på grundene, skal man først
sælge disse til banken.
Spilleren beholder, skødekortene, men vender bagsiden opad. 
Ejer man alle grundene i samme farve, får man dobbelt leje af de ubebyggede grunde
og har ret til når som helst at bygge huse, der købes hos banken.

______________________________________________________________________________________________
Huse og hoteller.

Inden man opfører et hotel, skal der være fire huse på hver grund i gruppen.
Der må kun bygges et hotel på hver grund.
Når man køber et hotel, afleverer man de fire huse til banken.
Prisen for et hotel er fem gange prisen for et hus.
Banken skal, når som helst man ønsker det, tage bygningerne tilbage til halv pris.
Har banken ingen bygninger, når man vil købe, må man vente, til der kommer nogle
tilbage. Er der flere, der vil købe, og banken ikke har nok bygninger, sætter den dem,
der er, til auktion.
Der skal bygges jævnt dvs. det første hus kan man opføre på hvilken grund i gruppen,
man ønsker; men inden hus nr. 2 opføres på en grund, skal der være bygget et på
hver af de andre grunde i gruppen osv.

______________________________________________________________________________________________
Fallit.

Skylder en spiller mere, end han ejer, skal han overdrage alt til sin kreditor efter at
have solgt eventuelle bygninger tilbage til banken, og han går ud af spillet.
Er det banken, der er kreditor, sælger han straks modtagne grunde ved auktion.